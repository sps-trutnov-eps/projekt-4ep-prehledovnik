# Použití

Po zapnutí aplikace vás přivítá domovská stránka obsahující zkrácenou verzi
dokumentace.
Po levé straně budete mít sidebar, kde můžete přepínat mezi instrukcemi pro
jednotlivé moduly.

Až se rozhodnete začít pracovat, horní lišta vám umožní přepnout se na
jednotlivé modely.
Modely na sobě do jisté míry závisí tudíž je nutné vyplnit Osnovy před Rozvrhem
a rozvrh před Kalendářem.
Nápis "Přehledovník" na pravé straně lišty vás vezme zpět na domovskou stránku.

Aplikace podporuje light a dark mód, který se dá přepnout emotikonem v pravém
horním rohu.

## Osnovy

Osnovy se zakládají z tématických plánů pro jednotlivé předměty.
Nejprve přidejte nový tématický plán tlačítkem "Přidat tématický plán".
Toto přidá prázdné tlačítko.
To je v pořádku.

Nyní vyplňte "Ročník", "Obor" a "Předmět".
Poté vyberte zda je váš předmět cvičení, či zda je praktický.
Dle toho se určí počet hodin a popřípadná přípona pro název, tudíž ji není
třeba psát ručně.
Pokud má váš předmět nestandardní počet hodin, vyberte kolonku "Ručně".

Nyní vás bude zajímat tabulka "Témata".
Zde budete přidávat témata v jejich chronologickém pořadí a připíšete jim, kolik
hodin mají trvat.
Automaticky se vám doplní ve kterých hodinách se tedy mají probírat.
Číslo "Do" bude červené, dokud nebudou vaše počty hodin odpovídat.
Pokud máte zaškrtnuto "Ručně", tak se po uložení počet hodin přizpůsobí
tématům.
Po uložení se také pojmenuje kolonka plánu.

## Rozvrh

Rozvrh nejprve nebude.
Je ho proto nutné vytvořit velkým intuitivním zeleným tlačítkem
"Vytvořit rozvrh".

Rozvrh je verzovaný z archivačních důvodů.
Verze obsahuje název a popis, který není povinný.

Rozvrh se skládá ze sudého a lichého týdne.

Zpočátku je rozvrh prázdný.
Pro manipulaci s ním klikněte na "Změnit".
Nyní můžete kliknout na políčko a vyplnit ho.
Vyplňuje se třída, skupina, předmět a učebna.
Předměty se vybírají z Osnov.
Také existuje speciální třída "Kroužek", která nevyžaduje skupinu a
učebnu.

Až budete s rozvrhem spokojeni, klikněte na "Uložit".
Krom uložení můžete v editačním módu vytvořit novou verzi, či tu současnou
smazat.
Při vytvoření nové verze se do ní zkopíruje současný rozvrh.
Na předchozí verze se můžete podívat, ale nelze je editovat.

## Kalendář

Kalendář je takový pasivní prvek.
Nic nemění, zato však zobrazuje data jak z rozvrhu, tak z událostí a
dokonce i z událostí.

Užití je zřejmé (snad).
Po otevření modulu se vám zobrazí kalendář měsíční.
Tam vidíte dny seskupené do měsíců a události, které se v nich dějí.
Víkendy jsou seskupeny do jednoho dne, jelikož vás nemusí zajímat.

Na aktuální datum se můžete podívat tlačítkem "Aktuální".
Pokud chcete jít na specifický měsíc, můžete kupodivu použít výběr měsíců a
tlačítko "Na měsíc".

Po kliknutí na událost se vám zobrazí její detail.

Po stisknutí tlačítka "Na týdenní" se jeho text změní na "Na měsíční".
Také se přepne na týdenní kalendář, kde se zobrazují vyučovací hodiny.

Tlačítko "Téma" kupodivu zobrazí téma hodiny.
Nečekané.

## Události

Události slouží pro zprávu všeho, co nějak ovlivní průběh dne.
Událost se kupodivu vytvoří formulářem "Nová událost".
Nejprve je nutno zadat název události.
Poté musíte zadat kdy probíhá.

Události jsou "celodenní", kde stačí zadat datum,
"Vícedenní", kde zadáte od kdy do kdy a "Zadat den a čas", kdy zadáte datum
a od které do které vyučovací hodiny událost probíhá.

Poté zadáte typ akce na základě toho, čeho se akce týká.
Akce typu "Učitel" se týkají pouze vás a žádné další informace nevyžadují.
Akce typu "Třída" se týkají jedné třídy.
Musíte zvolit třídu ze seznamu, kde se zobrazují pouze třídy, pro které existují
osnovy.
Akce typu "Učebna" se týkají jedné učebny, kterou je třeba specifikovat.
Akce typu "Budova" se týkají celé budovy, kterou je třeba vybrat z
předpřipraveného seznamu.
Akce typu "Škola" se týkají celé školy a není třeba nic specifikovat.

Nakonec můžete přidat poznámku, uznáte li to za vhodné.

Události jsou vypsané po pravé straně a lze je smazat červeným "✕".
Událost lze editovat po kliknutí na její jméno v tabulce.

Události jsou také vidět v kalendáři, což je tak trochu jejich celá pointa.

Také jsou zde viditelné maturity. Po kiliknutí na maturitu budete přesměrováni
na její editace.

## Projekty

Projekty mají předpřipravené třídy, které budou projektovat.
Po kliknutí na třídu se vám zobrazí její přehled.

Nejprve vás nejspíše zaujme podlouhlá reprezentace milestoneů.
Ta se aktivuje jakmile vyplníte počáteční datum projektu a uložíte.
Bude zobrazovat jak je na tom projekt časově.

Pod datem si naklikáte týmy, které se automaticky očíslují.
Vy si už jen doplníte členy a téma.

Týmy se zobrazují v sidebaru pod třídamy, kde na ně lze kliknout.
Dají se sbalit, a dokonce to i dělají automaticky.
Po kliknutí na tým se vám otevře detailní přehled týmu.

Zde můžete editovat členy, určit vedoucího týmu, přidat featury a stretch goaly,
zapsat poznámky k pitchi a dokonce zapsat URL repozitáře.

Následně má každá třída a každý tým stránku s detaily, na kterou lze přepnout
v pravém horním rohu.
Zde se zobrazují výsledky milestoneů.

Tlačítko "Upload" slouží pro načtení dat ve speciálním formátu.
[zde ukázka](example-project-sample.txt).
Aby tato část fungovala, musí se všem členům přiřadit email.

## Maturity

Maturity jsou vcelku intuitivní modul.

Maturity vám pomáhají plánovat maturitní zkoušky vašich žáků.
Maturity se zkládají ze čtyř částí:

* Praktické zkoušky z odborných předmětů (Praktická)
* Profilové části maturitní zkoušky (Ústní)
* Společná část maturitní zkoušky (Státní)
* Slohová práce (Sloh)

Každá část maturit je zprvu zamknutá.
Chcete li jí upravit, musíte kliknout na velké oranžové tlačítko "Změnit".
Poté můžete upravovat a až budete spokojení, klikněte na tlačítko "Uložit",
které zákeřně nahradilo tlačítko "Edit".

### Praktická

Praktická je fajn.
Zapnete edit mód, vyplníte dny konání, vyberete z předpřipravených učeben a
uložíte.

### Ústní

Ústní se skládá z několika dní.
Přátelské tlačítko "Přidat datum" vám umožní počet dní navýšit.
Dny se dělí na hodiny (vyučovací).
Vyberte ve které hodiny se zkoušky konají a uložte.
Chcete li den smazat, odeberte všechny hodiny.

Jednoduché.

### Státní

Státní se také skládají z mnoha dní.
Po zadání dne je nutné určit, zda zadáváte, či ne.
Pakliže zadáváte, musíte také zadat čas, učebnu a předmět z předpřipraveného
listu.

### Sloh

Zase, vše je založeno na dnech.
Den je opět založen na hodinách (opět vyučovacích) ale tentokrát pro každou
hodinu vybíráte učebnu.
Výchozí je T15, ale můžete sem napsat cokoliv chcete
(například "Párek" (dal bych si párek)).

## Databáze

Při prvním spuštění aplikace se vytvoří `data/database.json`.
V tomto souboru jsou uložena veškerá data, tudíž doporučuji nemazat a zálohovat.

## Číči

Jako odměnu za přečtení celé dokumentace vám prozradím tajemství.
Pokud jste ještě nepřečetli celou dokumentaci, číst následující text vám není
povoleno.
Sice vám v tom nemohu zabránit, ale je to krajně nemorální a budete se potom
cítit špatně.

Pokud budete na domovské stránce a napíšete jen tak to éteru "mnau", tak se vám
ukáže přátelská číča, vlídně propůjčená službou
[CATAAS](https://cataas.com/).

Pokud budete chtít vidět číču jinou, stiskněte R.

Taková číča je vlastně celkem fajn, například po zadání hodně špatných známek
do projektu hodně špatné třídy.
Hledět na číči má terapeutické účinky, podobné odstěhování se kamsi do hlubin
lesa, daleko od technologií a společnosti celkově.
A to vše v pohodlí vašeho Přehledovníku!

Číči je však nutné aplikovat s rozvahou.
Je prokázáno, že nadměrné užívání číč snižuje produktivitu až o mnoho procent,
což je vskutku hodně.

Vývojáři Přehledivníku nenesou zodpovědnost za jakékoli negativní následky
používání jakékoli featury.
Přehledovník nemá žádné bugy, jen nezdokumentované featury.

Byli jste varováni!
